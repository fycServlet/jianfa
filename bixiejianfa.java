《送孟浩然之广陵》
　　唐·李白
　　故人西辞黄鹤楼，烟花三月下扬州。
　　孤帆远影碧空尽，惟见长江天际流。

《江南逢李龟年》
　　唐·杜甫
　　岐王宅里寻常见，崔九堂前几度闻。
　　正是江南好风景，落花时节又逢君。

《早发白帝城》
　　唐·李白[由Www.DuanMeiWen.Com整理]
　　朝辞白帝彩云间，千里江陵一日还。
　　两岸猿声啼不住，轻舟已过万重山。

《九月九日忆山东兄弟》
　　唐·王维
　　独在异乡为异客，每逢佳节倍思亲。
　　遥知兄弟登高处，遍插茱萸少一人。

《春望》
　　唐·杜甫
　　国破山河在，城春草木深。
　　感时花溅泪，恨别鸟惊心。
　　烽火连三月，家书抵万金。
　　白头搔更短，浑欲不胜簪。
